# Trascrizioni delle lezioni tenute in aula

**Nota:** i file Markdown possono essere convertiti/esportati in formato Microsoft
Word, PDF, HTML, LaTeX, ASCII con il software gratuito Zettlr
(https://www.zettlr.com/), che incorpora una "distribuzione" di Pandoc
(https://pandoc.org) e che ne semplifica l'uso all'utente che non ha
particolare confidenza informatica.


In questo folder sono disponibili i file delle trascrizioni delle registrazioni
audio delle lezioni tenute in aula da Michele GIUGLIANO durante l'anno
accademico 2025/26. Tali trascrizioni sono effettuate su iniziativa e a titolo
puramente personali dal docente, senza supporto finanziario o tecnico
dall'università. È stato utilizzato un software (a pagamento) di conversione
"parlato-testo" (STT - speech to text) basato sul "modello Whisper" di META. Il
testo generato da questa conversione STT viene poi fornito ad un LLM (Gemini),
disponibile grazie ad una sottoscrizione a pagamento che il docente ha a
titolo personale e che non viene coperta dall'università, affiché
grammatica, punteggiatura, sintassi e organizzazione preliminare in
paragrafi e sezioni vengano controllate, migliorate, o introdotte. Il
formato utilizzato per i file di ciascuna lezione è il formato Markdown.
Da Wikipedia, si legge che 

    Markdown è un linguaggio di markup leggero per creare documenti formattati
    partendo da un semplice file di testo. È facile da imparare e leggere, e
    viene utilizzato per la formattazione di testi come file README, messaggi su
    forum, e la creazione di contenuti web. I suoi simboli semplici vengono
    convertiti automaticamente in HTML, PDF e altri formati, rendendolo molto
    versatile. 

Il "prompt" che e' stato fornito al LLM per l'elaborazione del testo, è il
risultato di qualche prova. È riportato qui di seguito, per riferimento futuro:

    This is a transcript. I kindly ask you to improve any spelling and grammar
    mistakes and add punctuation where necessary. Do NOT summarize or change/alter
    the content in any way. Organize subsequent lines into the same paragraph,
    whenever needed or appropriate. If you summarise, shrink or otherwise
    change the text I am going to be very frustrated. Use Markdown, not LaTeX,
    to decorate the text, create titles/subtitles of sections/subsections.

    Please use Markdown to annotate and render bold, italic, mathematical
    signs, numerical values, etc. whenever appropriate. Do NOT provide the
    entire response in one go. Subdivide it into chunks. Say into 5 chunks or
    more. Each chunk should be enclosing sections/subsections so that later on
    it is easy for me to copy paste all together. Wait for my message to go
    ahead with the next chunk. 

Queste trascrizioni, attraverso la loro versione "migliorata" e "decorata",
sono messe a disposizione senza alcuna garanzia di precisione,
completezza e correttezza, al solo beneficio di quegli studenti che
avessero necessità di un supporto alla propria comprensione e allo studio
individuale, onde integrare con un testo scritto quanto viene acquisito 
attraverso la frequenza delle lezioni in aula e la "presa di appunti" di propria
mano.

La disponibilità di questo materiale sembra essere vantaggiosa per gli studenti 
con deficit dell'apprendimento (Engen Matre and Lansing Cameron, 2022 - doi: 
10.1080/17483107.2022.2149865) e più in generale per il consolidamento visuo-
auditivo dei contenuti di una lezione sebbene pochi studenti riportino di 
accedere a tale materiale durante il periodo di svolgimento delle lezioni stesse
(Dommett et al., 2022 - 10.1186/s41239-022-00327-9).


Per esperienza personale, tuttavia, il docente ritiene che le trascrizioni
possano rallentare i processi cognitivi associati con il prendere appunti e con
l'acquisizione della capacità di sintetizzare in tempo reale gli elementi
essenziali di una comunicazione personale (e.g., una lezione), prendendo i
propri appunti. Il docente è ben contento di sbagliarsi, se questo sia o sarà
il caso nella vita accademica o professionale dei singoli.

